Прадавні слов’яни
=================

Походження перших слов’ян і досі викликають суперечки, проте найбільш
вірогід-ним здається їх виокремлення із автохтонного індоєвропейського
населення Східної Європи.


<div  align="center">
<img src="https://rawgit.com/chudaol/ed-era-book-history/master/images/slovv1.svg" width="400" >
</div>

У VI ст. стають відомими перші слов’янські племена: анти, венеди та
склавини з Подніпров’я, берегів Вісли та Подунав’я відповідно.

Розвиток перших слов’янських племен проходить під знаком Великого
переселення народів:

-   готи оселилися в Причорномор’ї, ідучи з Прибалтики. Вони
    розділяються на *ост-* та *вестготів* у залежності від місця
    осілості. У 375 році були підкорені та витіснені гунами;

-   гуни створили могутню військову державу від Карпат до Дону з відомим
    Аттілою на чолі. Після його смерті у 451 р. це утворення стрімко
    втрачає вплив, що дає вільно дихати слов’янам.

Перші слов’яни намагалися поширити свій вплив на велику територію, до
VII ст. заволодівши Балканами та тримаючи у страху Візантію. Військові
успіхи та поступова міграція дали розвиток трьом загальновідомим гілкам
слов’ян: західній, східній і південній. Саме східні племена – древляни,
тиверці, уличі, волиняни – були пращурами українців.

![image][slov2]
[slov2]:https://rawgit.com/chudaol/ed-era-book-history/master/images/slov2.svg


Східні слов’яни були переважно землеробами з прототипом приватної
власності на орну землю сімей, що її обробляють. Сім’ї об’єднуються в
сусідські територіальні общини. Зароджується феодальний стан через
помітне майнове розшарування населення.

Ремесло відокремлюється від сільського господарства і розпадається на
залізнообробне, гончарне, ювелірне тощо. Ковальство виокремлюється в
самотійну професію. Торгівля набуває міжнародного масштабу.

Утворюються великі племінні союзи (полян, дулібів) та племінні
князівства: Куявія (поляни під Києвом), Славія (Новгород). Куявію
називають Руською землею, на її основі і постане Київська Русь.

Східні слов’яни мали спільну культуру та елементи побуту, що й об’єднує
різні племена у цілісний етнос.




