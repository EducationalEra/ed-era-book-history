Волинське князівство
====================

*Важливі міста*: **Володимир**, Червень, Белз.\

![image](karta2)

Уперше виокремилося наприкінці Х століття, коли у місті Володимирі[^1]
посів син Володимира Великого Всеволод. Періодично князівство потрапляло
під владу київського князя; у 1084 році із Волинського князівства
виокремилися Перемиське та Теребовлянське князівства; після Любецького
з’їзду 1097 року обидва нових князівства визнані вотчинами Василька та
Володаря Ростиславовичів, проте після міжусобиці 1097-1100 років усе
Волинське князівство знов опинилося під владою князя Київського.
Остаточно виокремлюється у 1154 році у вигляді Володимирського та
Луцького князівств, під владою гілки Мономаховичів – Ізяславовичів.
Тобто, на відміну від Галицького князівства, Волинське (назва
«Володимирське» все ж таки не досить поширена) князівство не мало якоїсь
окремої політичної лінії, а виступало розмінною монетою у міжусобицях
для київських князів. Проте стрімкий розвиток почався із приходом на
княжіння Романа Мстиславовича у 1173 році. Цей розвиток завершився
об’єднанням, про яке так часто згадується, Волинського та Галицького
князівств.

<div class="ebio-wrap">
<span class="ebio">Бiографiчна довiдка</span>
<div class="ebio-text">
<b>Роман Мстиславович</b> (бл.1150-1205) – праправнук Володимира Мономаха. Був князем багатьох важливих руських князiвств: Новгородського, Галицького, Волинського. Саме вiн об’єднав два останнi князiвства у потужну та впливову державу. Будучи вже князем галицько-волинським, узяв пiд контроль Київ, побувши деякий час князем Київським.
</div>
</div>

[^1]: Володимир – головне місто Волинського князівства. У ранніх
    літописах князівство навіть називають Володимирським. Проте із часом
    зростала роль міста Володимира у Ростово-Суздальській землі. А коли
    російська(московська) історична думка стала переважати на 1/6 суші,
    до назви Володимира із заходу Русі почали додавати «Волинський»,
    хоча з таким самим успіхом можна було б казати
    «Володимир-Суздальський» або «Володимир-Ростовський». Історичні
    преференції Володимиру північно-східному були надані, скоріш за все,
    через те, що саме із уже Володимиро-Суздальського князівства
    виділилося князівство Московське, яке надалі і «об’єднало усі руські
    землі в одній державі»
