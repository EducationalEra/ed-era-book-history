Перші правителі
---------------

Ці твердження взяті з *«Повісті минулих літ»* – твору, оповитого
таємницями та містифікаціями, що не заважає розглядати його як
авторитетне і часом навіть безальтернативне джерело[^1]. Легенда про
заснування Києва приводиться і в інших стародавніх джерелах: вірменській
«Історії Тарона» Зеноба Глака (VIII ст.), працях польського історика XV
ст. Яна Длугоша, Новгородському літописі та «Велесовій книзі». Остання
пропонує список наслідників Кия – київських князів - до варязької навали
на Київ. З 780 по 860 роки правили: Кий ІІ, Лебедян-Славер, Варен та Сережень. Проте загальноприйнята картина (будемо відштовхуватися від
фундаментальної «Історії України-Руси» Михайла Грушевського) виглядає
так:

-   після Кия, у середині VIІI ст. у Києві сидів князь Олег (за іншими
    даними – воєвода київський). Існують свідчення його морського походу
    у Малу Азію;

-   Бравлин князював з кінця VIII до початку IX ст. Відомий своїм
    походом на Північне Причорномор’я та Крим і нападом на Сурож
    приблизно у 802 році. Надалі князівський флот десантувався поблизу
    сучасного турецького міста Синоп. Можливо, Бравлин прийняв християнство;

-   на відміну від напівлегендарних Олега та Бравлина, наступні князі-браття мають набагато більше підтверджень реальності свого існування, що не відсікає багатьох розбіжностей та легенд. Мова йде про Аскольда та Діра. Вони часто згадуються в арабських та слов’янських джерелах, але ці згадки суттєво різняться.

<div class="space">
<div class="fluidMedia">
<iframe align="center" width="560" height="315" src="https://www.youtube.com/embed/uTD1r_YADdQ" frameborder="0" allowfullscreen></iframe>
</div>
<div class="popup">
</div>
</div>



[^1]: *«Повість...»* детальніше розглядатиметься у темі «Культура Київської Русі», а літературний аналіз її досконально приведений у курсі EdEra «Українська мова та література».