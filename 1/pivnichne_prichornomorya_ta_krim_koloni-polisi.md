Пiвнiчне Причорномор’я та Крим (колонiї-полiси)
===============================================

Через низку проблем соціально-побутового характеру, в VII-VI ст. до н.е.
греки почали переселятися на узбережжя Середземного, Егейського, Чорного
та Азовського морів. Цей процес має назву «Велика грецька колонізація».

| 0:2 | 1:0 |
| -- | -- |
| 0:2 | 1:2 |


<div style="background-color: #000;">
Полiс — мiсто-держава, мiська громада; особлива форма соцiально-економiчної та полiтичної органiзацiї суспiльства, типова для Стародавньої Грецiї та Риму.
</div> </br>


Першим давньогрецьким полісом на території України стало місто
**Борисфеніда** (о. Березань, Миколаївська обл.). Найбільш відомими і
крупними містами стали **Ольвія**, **Тіра**, **Херсонес**,
**Пантикапей** та **Феодосія**.

![image][pic9]
[pic9]: https://rawgit.com/chudaol/ed-era-book-history/master/images/pic9.svg


Міста-поліси були самостійними рабовласницькими республіками, наслідуючи
тенденцію Великої Греції. Перський вплив зумовив виникнення монархії –
**Боспорського царства**, що об’єднувало *Фанагорію*, *Пантікапей* та
деякі інші поліси.

У період з другої половини VII до середини І ст. до н.е. дана території
розвивалася у тісних зв’язках із Грецією, майже в усьому копіюючи її
суспільно-політичний лад. Урбанізація, розвиток торгівлі, карбування
монет та низька військова активність характерні для цього часу.

З середини І ст. до н.е. поліси та Боспорське царство втрачають
незалежність через зростання військової активності в регіоні,
потрапляючи під вплив Понтійського царства, а згодом – Римської імперії.
Була створена римська провінція – Нижня Мезія. Посилені набіги варварів
(особливо – готів у ІІІ ст. н.е. та гунів у VI ст. н.е.) руйнують
господарство полісів, які поступово замітаються пісками історії. Лише
Пантикапей та Херсонес уціліли та потрапили під владу Візантії.

![image][pic10]
[pic10]: https://rawgit.com/chudaol/ed-era-book-history/master/images/pic10.svg