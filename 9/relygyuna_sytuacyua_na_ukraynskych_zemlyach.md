# Релігійна ситуація на українських землях

<div class="fluidMedia">
<iframe align="center" width="560" height="315" src="https://www.youtube.com/embed/EpJ10PK-K_A" frameborder="0" allowfullscreen></iframe>
</div>
<div class="popup">
</div>

В ХVI ст. українська православна церква через ряд соціально-політичних явищ опиняється в кризовій ситуації, а церковне життя піддається деморалізації та дезорганізації. Зокрема після Люблінської унії на українські землі активно поширюється католицизм, розпочинається Реформація, а згодом Контрреформація, поширюються протестантські вчення, загострюються внутрішні соціально-економічні відносини, що не могло не позначитися на православному релігійному житті. 

Одним із негативних чинників впливу на становище православної церкви було так зване *право патронату («право подавання»)* у Польському королівстві та Великому князівстві Литовському. За ним, призначення митрополитів та єпископів залежало від рішення литовського князя, або ж польського короля. Такий принцип побутував і на місцевому рівні, де на приватних володіннях магнатів і шляхтичів знаходилися релігійні установи (церкви, храми, монастирі). Відповідно, широкого поширення набуло хабарництво під час призначення священнослужителів, тобто хто більше заплатив грошей, той і отримував бажане місце.  Окрім цього, нерідко церковні посади надавалися світським особам за певні заслуги чи то перед князем або ж королем, чи то перед державою. Ці негативні явища доволі сильно послаблювали становище православної церкви у суспільстві, яка фактично опинялася під контролем у заможних феодалів.

<div class="space">
</div>
<div class="task-wrap">
<span class="task">Особливості релігійної ситуації на українських землях у XVI ст.:</span>
<div class="task-text">
<ul>
<li>кризові елементи в церковній організації;</li>
<li>активне поширення католицизму;</li>
<li>Реформація, поширення протестантських вчень;</li>
<li>Контрреформація;</li>
<li>право патронату («право подавання»).</li>	
</ul>
</div>
</div>
<div class="space">
</div>

Православна церква мала й менше прав у суспільстві у порівнянні із католицькою. Так, православне духовенство сплачувало податки, не брало участі в роботі сенату (верхня палата сейму), і не зважаючи на затверджену політику релігійної віротерпимості зазнавало утисків з боку як польської шляхти, так і католицького духовенства.

Однак усі ці негативні моменти сприяли консолідації православної церкви, її об’єднанню та зближенню церковного життя із культурно-освітніми середовищами на захист своїх прав. Організовуються православні братства, а православні релігійні місця стають осередками розвитку та поширення української освіти та культури.