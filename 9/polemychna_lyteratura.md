# Полемічна література

У XVI ст. розпочинає набувати особливого розвитку **полемічна література**, яка являла собою твори релігійного характеру, що були присвячені проблемі об’єднанню православної та католицької церкви. Навколо укладення майбутньої унії точилися гострі дискусії (полеміка) як з боку православних, так із боку католиків, що власне знайшло своє відображення у публікації значної кількості полемічних літературних творів як на захист унії, так і проти її укладення. 

<table>
  <tr>
    <td width="40%" align="center"><b>Автор<b></td>
    <td width="60%" align="center"><b>Назва твору</b></td>
  </tr>
  <tr>
    <td width="40%" style="vertical-align:top !important;">
Герасим Смотрицький</td>
    <td width="60%" style="vertical-align:top !important;">
«Ключ царства небесного», «Календар римський новий»</td>
  </tr>
  <tr>
    <td width="40%" style="vertical-align:top !important;">
Мелетій Смотрицький</td>
    <td width="60%" style="vertical-align:top !important;">
«Тренос»</td>
  </tr>
  <tr>
    <td width="40%" style="vertical-align:top !important;">
Іван Вишенський</td>
    <td width="60%" style="vertical-align:top !important;">
«Послання до єпископів», «Рада про очищення церкви»</td>
  </tr>
  <tr>
    <td width="40%" style="vertical-align:top !important;">
Іпатій Потій</td>
    <td width="60%" style="vertical-align:top !important;">
«Унія»</td>
  </tr>
  <tr>
    <td width="40%" style="vertical-align:top !important;">
Іов Борецький</td>
    <td width="60%" style="vertical-align:top !important;">
«Протестація»</td>
  </tr>  
  <tr>
    <td width="40%" style="vertical-align:top !important;">
Христофор Філалет</td>
    <td width="60%" style="vertical-align:top !important;">
«Апокрисис»</td>
  </tr>   
  <tr>
    <td width="40%" style="vertical-align:top !important;">
Захарій Копистенський</td>
    <td width="60%" style="vertical-align:top !important;">
«Палінодія»</td>
  </tr>  
</table>

**1577 року** єзуїт **Петро Скарга** публікує твір *«Про єдність Церкви Божої під одним пастирем»*, яка спровокувала шквал обурення з боку православних. Річ у тім, що Скарга рішуче і гостро висловився проти православ’я та закликав до повного підпорядкування православної церкви Папі Римському внаслідок укладення унії. 

Православні церковні та світські діячі не могли залишитися осторонь, тому вступили в полеміку із польськими католицькими владиками. У **1587 році** виходить праця ректора Острозької академії **Герасима Смотрицького** *«Ключ царства небесного»* і *«Календар римський новий»*, де він розкритикував католицизм та календарну реформу Григорія ХІІІ й закликав до підтримки православної церкви. 

Серед відомих православних письменників-полемістів слід також виокремити *Стефана Зизанія*, *Захарія Копистенського*, *Мелетія Смотрицького*, *Івана Вишенського*, *Іова Борецького* та інших. Їхні праці мали неабиякий вплив на перебіг передунійного процесу, де вони висвітлили власне бачення тих принципів, за якими мали б об’єднатися православна і католицька церкви. 

Після Берестейського собору розпочалася нова хвиля публікації полемічної літератури вже щодо наслідків укладення унії. **1597 року** виходить *«Апокрисис»* **Христофора Філалета**, - відомий антиунійний полемічний твір, у якому автор негативно виступає проти дій Папи Римського та української церковної верхівки, яка сприяла укладенню унії. 

Разом із цим публікують свої праці **Захарій Копистенський** (*«Палінодія»*) та **Іван Вишенський** (*«Рада про очищення церкви»*) де окрім релігійних проблем (укладення унії, поширення католицизму, гоніння православних) порушеними були й соціально-політичні, зокрема проблема експлуатації людини, недосконалість політичного управління тощо. 

Полемічна література неабияк вплинула на суспільно-політичні та культурні процеси XVI ст. Окрім розгляду доцільності укладення унії та її можливих наслідків, взаємовідносин православних із католиками, письменники-полемісти порушили важливі проблеми стосовно організації церковного устрою та варіантів реформування православної церкви, для зміцнення її позицій у суспільстві.