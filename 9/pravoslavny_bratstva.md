# Православні братства

Суспільно-політичні процеси, що відбувалися на території України в XVI ст. посприяли в значній мірі до утворення братств, які первинно створювалися духовенством, що опікувалося релігійними справами. Через активне поширення католицизму і протестантизму, братства розпочали створюватися міщанами з культурно-просвітницькою  метою та задля опіки й захисту православного духовенства і Церкви.

Найперше відоме братство – *Львівське*, яке утворилося в **1460-му році** при храмі Успіння Богородиці, а в 1540-му році були організовані ще два церковні братства, що підпорядковувалися Успенському. 

На початку братства являли собою замкнуті організації, члени яких перебували у тісних взаємовідносинах: в разі потреби вони допомагали один одному, слідкували за мораллю у середині громади, забезпечували храми та церкви усім необхідним церковним начинням, а також організовували релігійні свята і різноманітні церковні урочистості. За утвердженими нормами організації життя, братства можна прирівняти до цехів. Так, серед членів братства проводилися спільні благодійні банкети, грошові внески зводилися до спільної каси, а все, що обговорювалося у межах братства слід було ретельно тримати в таємниці, та як у разі непослуху чи порушення правил накладався штраф, або ж узагалі фізичне покарання. 

Наприкінці XVI ст. православні братства протидіючи католицьким впливам та під навіюванням ідей протестантизму, все більше розпочинають звертати  увагу на проблеми освітнього та культурного характеру, а їхні лави поповнюються міщанами і шляхтичами. Поступово в сферу інтересів братств входить і боротьба проти необмеженої влади церковних феодалів, їхнього збагачення і свавілля. Однак першочерговою справою поставала просвітницька діяльність, внаслідок чого активно відкриваються школи, друкарні, бібліотеки.

**1573 року** в *Львівському Успенському братстві* було відкрито власну друкарню, де в **1574 році Іваном Федоровим** було видано *«Апостол»* і *«Буквар»*. У друкарні друкувалася та розповсюджувалася чимала кількість літургійної, навчальної, богословської літератури староукраїнською, церковнослов’янською, латинською, польською і грецькою мовами з навчально-просвітницькою метою. 

За ініціативи братства у **1585 році** було засновано *Львівську братську школу*, що дало неабиякий поштовх до становлення і розвитку шкільної освіти. А в **1586 році** братство отримало *право ставропігії*, відповідно до якого воно почало підпорядковуватися безпосередньо Константинопольському патріарху, а не місцевим владикам, що посилило його автономію  та вплив у суспільстві.

За зразком Львівського братства, розпочинають організовуватися подібні братства і в інших містах, зокрема Перемишлі, Луцьку, Києві. Збільшується чисельність братських шкіл, які сприяли розвитку та поширенню освіти.

<quiz>
<question>
  <p>У якому році утворилося Львівське Успенське братство?</p>
        <answer>1360 р.</answer>
  <answer correct>1460 р.</answer>
        <answer>1540 р.</answer>
  <answer>1574 р.</answer>
</question>
</quiz>