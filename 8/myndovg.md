# Міндовг (бл. 1195-1263)

У 1230-х роках **Міндовг** став наймогутнішим серед усіх литовських князів. Приєднавши у 1230-1240-х роках західноруські  землі (Полоцьк, Вітебськ), Міндовг поклав початок Великому князівству Литовському, ставши його першим великим князем. Проте його політичні амбіції на цьому не були вичерпаними – у **1251 році** Міндовг разом зі своєю дружиною Мартою приймають хрещення західного обряду, а вже у **1253 році** за наказом Папи Римського Іннокентія IV отримують титул короля та королеви Литви. Таким чином держава Міндовга вийшла на європейську арену як рівноправний гравець, проте такий стан речей лишався недовго. Військові конфлікти із Тевтонським та Лівонським орденами, походи на Польщу, невдоволення литовського населення католицькими місіонерами викликали розлад у відносинах Литви із Заходом у цілому та папською курією зокрема. Тому **1255 року** Папою Римським Олександром IV було оголошено хрестовий похід проти Литви. Такий заклик повторювався ще декілька разів. Існують відомості, що у відповідь на таку політику Папи Міндовг зрікся християнства близько 1261 року. Його ж син зробив це ще раніше – у другій половині 1250-х років Войшелек зрікся корони та католицизму, прийняв православ’я та відправився у паломництво на гору Афон[^27]. Сам Міндовг, будучи у неладах із усіма сусідами, був вбитий змовниками у **1263 році**. 

<div class="space">
</div>
<div class="task-wrap">
<span class="task">Міндовг цікавий у розрізі історії Русі-України декількома фактами:</span>
<div class="task-text">
<ol>
<li>За його правління Литва захопила частину руських земель.</li>
<li>У руських літописах згадується держава «Литва Міндовга».</li>
<li>Тісні політичні зв’язки Міндовга та Данила Галицького.</li>
</ol>
</div>
</div>
<div class="space">
</div>

У цей період були здійсненні перші серйозні та задокументовані контакти Русі та Литви, при чому як у військовій, так і у політичній площині.

Після Міндовга литовським князем на деякий час став син Данила Галицького **Шварно**. Далі княжив **Тройден**, проте в українській історії Литва виходить на перші ролі за часів великого князя **Гедиміна (Гедимінаса)** – засновника правлячої литовської династії Гедиміновичів. 

[^27]: гора та півострів у Греції, який є потужним центром православ’я у всьому світі.  На сьогодні там існує 20 великих православних монастирів, один з яких має статус Лаври, і багато менших.

<quiz>
<question>
  <p>У якому році Міндовг охрестився?</p>
        <answer>1250 р.</answer>
  <answer correct>1251 р.</answer>
        <answer>1253 р.</answer>
  <answer>1255 р.</answer>
</question>
</quiz>