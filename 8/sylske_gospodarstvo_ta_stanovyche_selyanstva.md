# Сільське господарство та становище селянства

Протягом ХІV—ХV ст. домінуючу роль у господарському житті населення відігравало сільське господарство, а саме рільництво, тваринництво та рибальство. Широкого поширення набуло бортництво, якому на зміну поступово приходить присадибне бджільництво, а також городництво і садівництво. Найпоширенішими сільськогосподарськими культурами які засівали були ячмінь, жито та пшениця. З худоби в основному тримали волів, корів та свиней. Щодо полювання, то ним займалися в основному заможні феодали, на території чиїх володінь знаходилися ліси, та які надавали місцевому населенню спеціальний дозвіл на полювання.

В цей період відбувається зростання великого приватного феодального землеволодіння на українських землях – *латифундій*, які характеризувалися натуральним характером господарювання із застосуванням праці залежних селян. Найбільшими магнатами в чиїх руках опинилися значні земельні наділи були Острозькі, Радзивіли, Немиричі, Замойські та інші.

В   ХІV—ХV ст. у Західній Європі значно зріс попит на такі сільськогосподарські товари, як зерно та м'ясо, що було обумовлено розвитком товарно-грошових відносин. Саме тому, на українських землях великі землевласники розпочинають організовувати фільварки. 

<div class="eoz-wrap">
<span class="eoz">Визначення</span>
<div class="eoz-text">
<b>Фільварок</b> – велике багатогалузеве господарське виробництво, яке базувалося на постійній праці залежних селян та орієнтувалося на товарно-грошові відносини (ринок), зі збереженням окремих ознак натурального господарства.
</div>
</div>

Внаслідок цього, земельні феодали розпочинають активно відбирати землю в селян перетворюючи їх на кріпаків та змушуючи відбувати панщину. Кріпацтво стає дедалі поширенішою формою експлуатації селян, остаточне закріпачення яких (на законодавчому рівні) відбулося в результаті прийняття трьох Литовських статутів (1529 р., 1566 р., 1588 р.). 

Селяни складали домінуючу частину населення, серед яких були як особисто вільні селяни (<i>«похожі»</i>), які мали право відходити від феодала, так і ті, що були прикріплені до свого наділу (<i>«непохожі»</i>). Поділ селян на «похожих» і «непохожих» є доволі умовним. Так, «непохожий» селянин міг залишити свого господаря, але за умови, що знайде собі заміну, яка виконуватиме всі покладені на нього повинності та обов’язки. 

<div align="center">
<img class="image" src="5-4-1.png" width="550px"/>
</div>

Розглядаючи становище селянства, то воно відрізнялося від того, до якої країни були приналежними українські землі. В основному селяни були вільними та сплачували різноманітні податки за користування землею, що розподілялася волоками між селянськими дворищами. Однак, феодальна залежність поступово перетворюється в кріпосну: селяни прикріплювалися до землі й запроваджувалася панщина, що призвело до обмеження їхніх прав та свобод.

<div class="space">
<div class="task-wrap">
<span class="task">За різновидом повинностей селян можна поділити на три групи:</span>
<div class="task-text">
<li><b>данники</b>, які сплачували данину за користування землею, а також мисливськими і бортними угіддями;</li>
<li><b>тяглі</b>, що виконували панщину, та працювали в господарстві свого господаря здійснюючи «тяглу» службу, тобто разом зі своєю худобою обробляли землю;</li>
<li><b>слуги</b>, - селяни, які відбували особисту службу при своєму господарі та в разі потреби виступали із ним у військовий похід та виконували різного роду доручення.</li>
</div>
</div>
</div>

<p></p>

Розмежування між вище наведеними групами селян теж доволі умовне, так як, зокрема, селяни з розряду слуг окрім виконання своїх зобов’язань  сплачували різні податки, відбували певні повинності тощо.

<quiz>
<question>
  <p>Велике приватне феодальне землеволодіння на українських землях, що характеризувалося натуральним характером господарювання із застосуванням праці залежних селян</p>
        <answer>Фільварок</answer>
  <answer>Мануфактура</answer>
        <answer correct>Латифундія</answer>
  <answer>Дворище</answer>
</question>
</quiz>