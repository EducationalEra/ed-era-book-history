# Міське населення, розвиток ремесла і торгівлі

<div class="fluidMedia">
<iframe align="center" width="560" height="315" src="https://www.youtube.com/embed/QIaF7b8mglU" frameborder="0" allowfullscreen></iframe>
</div>
<div class="popup">
</div>

Внаслідок урбанізації, на теренах України в XIV-XV ст. значно зростає кількість нових міст, відповідно міського населення – міщан, які займалися ремісничою та торговою діяльністю. За соціально-економічними особливостями життя, міщанство поділялося на *патриціат* (найзаможніші та найвпливовіші купці і промисловці), *бюргерство* (цехові майстри й середній клас) та *міський плебс* (дрібні торговці, ремісники, селяни).

<div align="center">
<img class="image" src="5-4-14.png" width="668px"/>
</div>

Через активні набіги кримських татар, міста зазвичай розбудовувалися у фортеці, тому мали, здебільшого, оборонний характер. Спосіб життя міщан визначався їхнім соціальним статусом. Населення західних міст (Галичина, Волинь, Поділля) було етнічно строкатим, так як в них проживали німці, поляки, вірмени, та євреї. Іноземним громадам надавалися значні права та привілеї, вони користувалися різноманітними пільгами, що сприяло їхній торгово-ремісничій діяльності. 

У ХІV–ХV ст. міста переважно зберігали феодально-аграрний характер існування: населення займалося різними промислами, обробляло землю, що розташовувалася біля міста. Однак, із інтенсивним розвитком ремісничої та торгової діяльності поглиблюються ремісничі спеціалізації, у містах за західноєвропейським зразком створюються цехи, поширюється практика надання містам **«магдебургії» (магдебурзьке право)** за зразком німецьких міст.  

*Магдебурзьке право* передбачало здійснення самоуправління в місті: встановлювався порядок виборів і розподіл функцій органів місцевого самоврядування та суду, врегульовувалося господарське життя міста тощо.  Привілей магдебурзького права міг надати великий князь литовський, польський король, а згодом і магнати (тим містам, що їм належали). Першими містами які отримали привілей магдебурзького права були: Володимир-Волинський (1324 р.), Сянок (1339 р.), Львів (1356 р.), Київ (1494 р.) та інші. Ті міста які здобули магдебурзьке право звільнялися з-під влади королівських намісників, місцевих феодалів (власників міст) або ж від інших державних представників на заміну яким впроваджувалося виборне самоуправління. 

**Магістрат** (виборний орган), до складу якого входили заможні міщани, розглядав найважливіші справи міського життя. Він поділявся на **раду** *(адміністративний орган, виконував і судові повноваження в цивільних справах)*, що очолювалася **бургомістром**, та **лаву** *(суд, який розглядав кримінальні справи)* на чолі якої стояв *війт* – заможний шляхтич. Засідав магістрат у ратуші. 

<div align="center">
<img class="image" src="5-4-13.png" width="668px"/>
</div>

З розвитком міст у XIV-XV ст. активно розвивається ремесло і торгівля: кількість ремісничих спеціальностей зростає, відповідно, виробляються нові товари, вдосконалюються методи ведення торгівлі та ремісничої діяльності.

В містах утворюються *цехи*, - об’єднання міських ремісників однієї спеціалізації в особливі організації зі своїм статутом, задля врегулювання процесу виробництва й захисту власних торгових інтересів. На чолі цеху стояв цехмістер, який обирався серед членів цехової організації, до якої входили майстри, підмайстри, та учні. За цеховими статутами, членами цеху могли бути тільки католики, тому православне населення не мало до них доступу, відповідно, можливості повноцінно займатися ремісничою діяльністю. Ремісників, що не входили до жодного цеху називали партачами, так як вони самостійно в межах жорсткої конкуренції з цехами намагалися продавати власного виробництва товари (здебільшого на ярмарках).

Стосовно торгівлі, то внаслідок розвитку ремісничої діяльності вона значно активізувалася, купці розпочинають об’єднуватися в **гільдії**, широко популярними стають ярмарки, що свідчить про поступове встановлення ринкових відносин.

З падінням Константинополя в 1453 році зміщуються торгові шляхи, важливими центрами торгівлі на українських землях стають такі міста як Київ, Львів, Кам’янець-Подільський тощо. Польське місто Гданськ на Балтійському узбережжі, через вдале географічне розташування стає центром торгівлі зерновими культурами, внаслідок чого пожвавлюється виробництво сільськогосподарської продукції (зернової та м’ясної) на українських землях, що входили до складу Польщі. Це в свою чергу надало поштовх до створення фільварків.

Ведення торгової діяльності врегульовувалося різноманітною кількістю правил та обмежень. До прикладу, ярмарки відбувалися в спеціально встановлені торговельні дні кілька разів на рік, а у королівських указах та привілеях визначалися відповідні шляхи якими дозволялося рухатися купецьким караванам. 

<quiz>
<question>
  <p>Виборний орган влади, до складу якого входили заможні міщани та який розглядав найважливіші справи міського життя</p>
        <answer>Лава</answer>
  <answer>Рада</answer>
        <answer correct>Магістрат</answer>
  <answer>Магдебургія</answer>
</question>
</quiz>