# Висновки

У середині XIV - XV ст. відбуваються важливі суспільно-господарські процеси на українських землях. Формується новий суспільний привілейований стан - шляхта, розпочинають виникати латифундії та фільварки, а селянство поступово втрачає привілеї і свободи, перетворюючись у підневільний стан на українських землях. Розвиток торгівлі та ремесла сприяв перетворенню міст в осередки економічного, культурного  та політичного життя країни. 

Стосовно культури на українських землях в ХІV – ХV ст., то вона продовжила розвиватися на основі попередніх  традицій Давньоруської держави, однак з помітним впливом із боку західноєвропейської культури. Це зумовлювалося входженням українських земель до складу іноземних держав, внаслідок чого відбувалися процеси взаємопоєднання в культурному житті. Технічний та технологічний прогрес сприяв піднесенню української культури, зростає кількість традиційних шкіл, започатковується діяльність латинських шкіл, з’являються нові норми в містобудуванні, архітектурі та малярстві.